　　道者性所有，固非外而铄。孝弟道之本，固非强而为。得孝弟而推之忠，故积而成行。行备而道日充。是以尚士学道，忠孝以立本也，本立而道日生矣。道混乎其同，同于愚智，愚智不谓道而分也。愚者昧，智者巧。昧则不明，巧则不真。不明不真，去道所以远也。知道，则廓愚以为明，去智以成真。明真而信于道，道则为汝有矣。学道以致仙，仙非难也，忠孝者先之。不忠不孝，而求乎道，而冀乎仙，未之有也。

——《太上灵宝首入净明四规明鉴经》
