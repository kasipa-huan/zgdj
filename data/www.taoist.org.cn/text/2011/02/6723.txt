任法融
    大道洞玄，深不可识，视之不见，听之不闻。大寰宇内，遍处皆是；往古迄今，无时不在。包罗天地，化育群生，大千世界，芸芸众生，咸赖以生。天子皇权，得道多助；仕宦黎庶，失道寡助；山川动植，有道则生；胎卵湿化，背道则亡。道物混融，如同水波，水波一体，道物不二。
    黄老立论，义冠群经，理括诸家，人类崇尊。内修达圣，升华登真；外用为王，治国理民。以此阐道，化民兴教，故为道教。
    儒曰：在明明德，亲民至善；释曰：般若佛经，波罗蜜多。各说不一，假名异号，殊途同归。我国西北，地大辽阔，跨越陕甘，宁新青域，物产丰富，地灵人杰。百谷泉源，黄渭二河，川流不息，滋润苍生。万山主脉，昆仑终南，上圣高真，神迹遍布，仙贤演道，处处皆是。昔伏羲氏，画卦渭滨；远古广成，证果平凉；轩辕黄帝，问道崆峒；老子入秦，讲经楼观；希夷陈抟，潜修华岳。周秦汉唐，魏晋之际，南北朝时，高道辈出，宋元明清，仙贤不乏。姜尚子牙，垂钓渭滨。子房张良，终南山下，大显神通，品箫一曲，驱散霸王，百万雄师。关令尹喜，智慧绝伦，结草楼观，善观天文。钟吕二仙，显化甘河。长春处机，磻溪苦行，六年之整，龙门磨性，七载有余，奔赴雪山，感化天骄，成吉思汗，一言止杀，解救生民，朝野钦崇。隋唐之际，楼观岐晖，审时度势，弃隋助唐。重阳王嚞，潜修户县，修筑地穴，活死人墓，屏绝凡尘，终成正果，综合汇集，儒释道教，三者合一，创立全真，道教由此，再次振兴。八仙之内，采和湘子，拐李果老，国舅何霞，各有道行，出没长安。正一道侣，散居民间，遍布西北，各具神功，咸怀妙道，明乎盛衰，通其成败，审察治乱，权衡时势，著书立说，以惠后世，祈晴祷雨，慈济世界，治病驱邪，护救苍生，匡扶正义，辅国安民，以道佐主，平定天下，均有成就，坐化立亡，白日飞升，证果成真。
    樊氏光春，治学严谨，造诣深厚，尤对道教，酷其深究，成果颇丰，先后出版，多本著作。今又研成，西北道教。写作方略，涉及面广，绝妙精巧。地理环境，风土民情，历史事件，仙真圣迹。博览历史，考究神话，兼听民传，田野调查，巨细周全，条理明晰，雅俗共赏。尤为幸者，纠正道教创立时代，列有史实，举有人物，正本清源，杜绝讹传。此著面世，幸甚幸甚，可喜可贺。内容丰富，不必繁赘，今草为序，只谈概略，以俟来哲。
（作者系中国道教协会会长）
