    深深地哀悼，为地震死难的同胞；深深地祈祷，为慈爱悲痛的母亲；深深地祝福，为神州创伤的大地。公元二○○八年五月十二日十四时二十八分，一场浩大的劫难降临，汶川八级的地震，瞬间天昏日暗，山崩地裂，骨肉分离，阴阳永隔，家园毁灭，福庭倾圮，国殇凄楚，天地悲怆。哀伤切切，悲痛深深。
    今三清信众，华夏儿女，偕海峡两岸四地道教界人士，怀度人之心，奉三元之仪，于鹤鸣神山之治，告奠于太上席前：
    朗朗乾坤，浩浩灵气，道佑中华，德润天地。汶川、北川、青川，大地载亿万之悲痛；大陆、港澳、台湾，同心赴度亡之宝筏。大道垂文，泽周环宇；天尊演化，恩及幽明。广敷九等之科，以拯重冥之苦；永登快乐之乡，克证希夷之道。
    伏愿死难同胞，乘此福缘，高升道境，蜕影丹台。逝者阅度，超离冥漠之乡；生者祥和，长荷安贞之福。高尊锡佑，降颁鸿福。九祖遂超升之愿，六亲蒙覆护之仁。消厄滞于将来，安亡灵于东方。
    伏愿三界群生，皆承应感，上真降鉴，辉光玄阙。众生吉祥，增寿百福之地；家园重辉，纳祥万宅之中。大道流慈，仰承恩泽。百姓享安宁之息，鱼虫潜至和之海。与乾坤而齐固，共日月而合明。
    伏愿震灾宁息，罪咎消平，众圣宣慈，金汤安壤。凶厄除荡，日月返天元之正；风雨节候，五岳镇地纪之纲。土皇安龙，永誓丹襟。赤气凝坤维之疆，阜物宜厚德之祥。合九牧而定极，列三才而相生。
    伏愿赐福无边，祥庆永延，虔修法事，愿鉴丹诚。寰瀛一统，中华昌盛。共倾捧日之心，咸沐太上之佑。
