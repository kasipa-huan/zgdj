    维公元二○○八年四月十四日，岁在戊子甲寅，时值甲申吉辰，世逢盛平，万象更新。昆仑之麓，广都之野，祖庭之地，道源圣城，太上后裔，华夏子孙，偕海内外道教界人士，怀赤诚之心，奉俎豆之仪，以雅乐芳花，华章盛典, 恭祭太上圣哲，高明大帝，于太上鹤鸣神山治，告奠于太上、天师席前，辞曰：
    昆仑巍巍，长江滔滔，中华文明，源远流长。
    圣贤辈出，灿若星光，赫赫伟绩，惠泽八方。
    紫气东来，青牛西出，先哲阐道，衣养万物。
    观之天道，理乎人伦，五千真言，泽被子孙。
    大道在天，大德在道，自然为法，无为妙要。
    为而不争，利而不害，厚德载物，九垓共尊。
    道脉相传，历世应化，值汉之际，数降鹤鸣。
    天师授命，正一盟威，分形示化，感教汉夷。
    二十四治，福庭佑民，三十六靖，仙馆益生。
    天地为心，生灵即念，诚敬立德，忠孝建本。
    体妙入玄，大利寰宇，弭除灾孽，阴骘庶民。
    教宗道德，法演三清，蜚声四海，五洲同钦。
    悠悠千年，世纪更新，大道彰显，万众归心。
    始祖恩化，无量无疆，弘扬大道，国运隆昌。
    江山一统，两岸合荣，世界和谐，兆民幸福。
    祈福太上，赞礼教祖，千秋盛平，万世祥宁。
    缅怀祖德，永矢弗忘。奇矣伟矣，再造辉煌！
    古柏云屯，雅乐声扬。大礼告成，伏维尚飨！

