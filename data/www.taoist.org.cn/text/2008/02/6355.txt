香山哲生
丁亥新秋，重上白岳齐云，览仙山胜境于俯仰，萌咏月诗怀而韵成，因集景致名目，诌成排律，以志胜游。
登封古桥横江滨，九里幽径入齐云。
丹桂香凝雕栋冷，炉峰翠翘月光明。
玉虚境里寻圣迹，太素宫中谒真人。
欲借名山听明月，仙关步步花木深。

皎皎月华跃天门，一涧流泉卧梦真。
眼前分明榔梅院，拂面却生瑶草馨。
偃月归来人谈弈，栖霞去处蛙弄筝。
桃源一阵鸣蝉起，疑是姮娥闻金经。

冰绸半透玉晶莹，洒向人间作月明。
玉女峰头悬古鉴，碧莲池畔洗冰轮。
松风阵阵撩帘帏，飞雨丝丝净拂尘。
人道白岳神仙府，远胜天宫又几分。

世路仙槎两纷纷，闲潭流影印古今。
月倚钟鼓曾几度，人在玄机第几层？
雾笼山门参不透，风回古殿听未真。
巍巍五老休细间，一线天缘会齐云。

道院清灯夜入寅，小壶瓷盏自殷勤。
天开神秀缘造化，地兀玉屏汇人文。
道德有无堪众妙，心神恬澹近三清。
海天一望名山月，别样柔和别样情。
（作者系江西婺源至真观居士）
