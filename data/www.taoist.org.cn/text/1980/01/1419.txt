台湾省道教界诸道长道鉴：
　　中国道教协会第三次代表会议于五月七日在首都北京召开。各道派、名山宫观及道教学者之代表欢聚一堂，同研玄门之奥义，交谈修持之所得。畅叙之余，怀念在台道友，特为保留理事名额二名，俟台湾回归祖国之日，予以增补。回顾本会于一九五七年成立，迄今已二十三秋，惜云海阻隔，以致历届会议均空台湾代表之席次，同道之情谊难以互罄，悟真之秘旨无从共习，云天佇望，仰慕殊深。
　　唯我道教，源远流长。太上老君所传清虚之大道，大汉天师所授正一之法箓，绵绵相传，灿然犹存。凡我道友，弘道显教，责无旁贷，愿与台湾诸道长共推爱国爱教之热忱，促祖国统一之大业，于国于教，皆幸甚焉 !
　　道教之丛林宫观，遍布全国，名山福地，胜迹依然。台湾省诸道长及道教学者，倘能作大陆之游，朝拜祖庭，寻访仙迹，切磋教义，交流心传，彼此定能获益慰怀，同增道谊。东望台澎，书不尽意。
中国道教协会第三次代表会议
一九八零年五月十三日于北京
