自得逍遥趣，从来乐静居。水边红杏小，烟外翠篁疏。
有物真常应，忘形内本虚。人间役尘虑，到此尽消除。

应到最高处，翘思上古人。风来多柏子，云去净嚣尘。
溽暑不到处，天花自在春。仙踪欲无着，流俗谩寻津。

优游且消遣，认取本来人。痛苦边是妄，杳冥中有真。
煎烦徒自累，恬淡即长春。君岂知予念，予身非子身。
