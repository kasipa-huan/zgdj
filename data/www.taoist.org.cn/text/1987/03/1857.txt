李启明
选近年居青城作旧体词三首，供《中国道教》补白。
西江月　迂仙岩至天师洞途中白日苍岩掩映，泉声鸟语交融，峰回路转见琳宫，冉冉妙香吹送。古树槎枒迸发，仙山楼阁崇隆，徘徊灵境仰高风，想像龙跷飞鞚。
清平乐　常道观摄影乡园胜境，窘步存遥领，碌碌劳生形共影，羞向高堂揽镜。偶思乐以忘忧，招邀俊侣偕游，问道黄冠野老，濯缨碧涧清流。
满江红　上清宫观日出谁捣松烟，倒倾注、半天泼墨。又故弄、红黄粉黛，五光十色。百彩试调大玉盘，巨图待写万方国。看鸿飞、兽骇蹴天崖，眩光热。初丹渥，痕露一。继笼烛，悬立壁，尽浮云变幻，须臾千易，紫气横空牵锦缆，清江流水接天碧，我惊呼拍手最高峰，叹奇绝!
 
 
