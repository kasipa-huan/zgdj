黄树森
    刘嗣授，法名理授，俗名宗海，字敬义，号受之子。道教全真龙门正宗嫡派第二十二代弘道传戒律师。武昌长春观、汉阳玄妙观方丈。湖北省汉川县田二河鸡鸣乡北马嘶潭人。
    刘理授生于清同治九年庚午(1869)二月二十二日巳时，父德勋，母林氏。胎时，母忽厌嚣茹素，荤臭入口，身遂不安。既生，乳不洁不食，地不静不寐，腥臊偶触，呕吐难安，喧嚣杂闻，啼惊莫已。甫四龄，就傅外王父家，说部则属意侠义，观剧则深恶言情。读圣贤书，咸能通晓其理，家人皆异之。常曰:“人为三才之一，若不能参赞化育，实虚此生。”年未弱冠，学殖已深。五经诸子之学，得其指归，医卜星相六书，本乎神悟。年十九岁，遇肖高登法师(龙门第二十七代道长)于天门县南乡下新子河东岳庙，遂入玄门，承受道法。自此究心秘籍，综览玄经，妙契真让，阐扬至道。思欲广开法宇，宏畅宗风。于是锁骨袒衣，沿门募化，善缘广结，宏构斯兴。如天门县乾镇驿之巢云道院、隆镇观，华严湖之泗洲寺，汉川县杨林沟一甲之聚善堂，汉川县汈汊湖之西湖堡，汉川县分水嘴之白云观，汉川县分水嘴淤洲村之凌云观等皆藉以次第创建。这是方丈锁骨拖链，虔心至诚之所致也。
    刘理授道行既深，钻求弥笃，追迹仙圣，历访名山。如武当、天台、金庭、南海、九华、五台、庐山、华岳、衡岳、嵩岳诸胜地，莫不有其游迹。于华岳遇陕侠罗公，授以奇遁南宫之术，于衡岳遇松阳子许公授以金丹大道，于汉川杨林沟一甲聚善堂，遇许高松仙长，谈玄说道，深不可测，遂拜许公为师，得炉鼎、药物、火候秘法。于是留住一甲聚善堂，择居僻室，笃志受持，虔修不懈，暑寒无间，餐寝俱忘，一若面壁而非面壁，辟谷而非辟谷者，数十年如一日。从而攒簇五行，合和四象，七返九还，龙虎丹成。虽自有本来之根基，而实则苦志笃行
之功果也。
    清宣统元年己酉，武当宫道众公举其为监院。民国八年己未((1919)春，龙门正宗嫡派第二十一代传戒律师陈真人传戒于北京白云观，斯时道众云集，各表真言。因其独透玄机，一时无两。陈真人赞赏不置，遂于说戒坛中，授以天仙大戒戒牒。证明师申圆祥，监戒师颜明德，纠仪师赵至壁，保举师崔至仁，演礼师吴理明，提科师王至修，登禄师赵理贤，引请师李理超。考毕返鄂，许师不悦，聚善堂当家黄兴桂引道众至榻前，告曰:师从北京回，已在此跪候。许师说:“道法无为，不法有为”。
    癸亥岁，汉阳玄妙观道众及地方绅耆恭迎他为玄妙观方丈。时民国大总统黎元洪知其万有罗胸，稀世异人，执弟子礼，拜其为师，并遣其二子到汉川一甲聚善求教。其时军政要人，从者云集，权要相招，车马盈门。乙丑岁，主持长春观，该观创自汉代，旧名太极宫。元时长春邱真人传道于此，始改今名。为道家南方之大丛林，位于武昌宾阳门外，殿宇崇多，高真代有。九月定期传戒，赞襄既众，庶事已伤，玄风远播，十方来集。戒前，黎元洪赠送“大愿圆满”匾额。湖北省军务督办兼省长也书题赠送“道岸同归”匾额。道众公上“妙道兴行”匾额。届期，刘理授登坛说法，先讲太上清静经，次演圆规方矩之根源，与阴阳八卦之原理，口讲指画，阐发古微。时道侣之来者，凡二十一行省。试题为“大道无形，生育天地，大道无情，运行日月，大道无名，长养万物”。考试合格录取者，四百余人，所取多道行出类拔萃者。龙门正宗之大戒大法，予以获传。时武汉道场善堂林立，佥为道书乃仙圣精诚所托，不广宣导，信仰何资。再三恭请方丈定期宣讲，先道德经，次周易及参同契，各界慈善团体，有道之士，闻之咸谓希有，无不踊跃参加。刘理授于道宗之正义，道经之微旨，靡不旁征博引，融会贯通，至理名言，开悟周遍，四众欢喜。皆谓大法本乎大经，至道出乎至理，不有今日之昭昭，几成永世之昏昏也。从此高风宗仰，乡化日多，宏道之功，于斯为盛矣。
    刘理授性怡静，衣破衲，食粗粝。常言出家人若不苦心修炼，必遭堕落。闲云野鹤，任情去留。于大道之外，多能技事，书则真草兼通，剑则卷舒随意。行医活人，靡不精通。明天地之化机，悟阴阳之妙理，六爻参变，彖象互明，钻研孜孜，老而弥笃，其好学不厌也，其诲人不倦也，既仁且智，诚人之师!由是硕学名流，从游日众。宗门律门，争相迎近。尤喜与道外人士相往来。常谓:“道也者，非限于出世者，即入室之正人君子，经纬人事，亦道也。”
    刘理授之入也，则孝友于家。如崇建祖祠，安迁祖墓，敬爱兄弟、教养侄嗣。其出也，则维护道门，无微不至。如华严湖之泗洲寺，乾镇驿之隆镇观，汉口之斗姆阁，武昌黄鹤楼之吕祖阁，皆藉其力得以保存。其之得道证果，岂偶然哉。其年登花甲，精神矍铄，谈经论道，声如洪钟。目有白光，眉间白毫长至盈尺，异人异相，间气所钟。其入室弟子有新建丁笏堂，临川周玉书，六凉殷叔桓，沔阳杨剑青，汉川罗法辉，腾冲李学诗等，还有王兆祥、刘文权、朱祖福等。丙子年上元节后，忽召诸弟子及亲信齐集长春观，乃口嘱各事，并命将遗体安葬九江莲花洞。又谓所接之法，尚存汉口斗姆阁，可取置祖堂供奉。分示既终，即问时刻，曰:要快走。命速更衣。随口占一联云:“若要逃脱天罗地网，须当擒拿虎尾龙头。”语毕羽化。时民国丙子年(1936)正月二十二日丑时，享年六十有七。道众亲友，环视在侧，仰望白云，莫留鹤驾。
他自幼出家，终生不茹荤不娶。非夙具慧根者，何能若是。晚年值灾祸迭兴，战乱不止，以黎民在念，筹赈维勤，年复一年，精力遂因之多耗矣。一生行谊，俱见沔阳谌绂菼(前清举人)、吴江金天羽、腾冲李学诗处，其道行事迹，有裨益于世者，尚待后人继续考查整理之。
