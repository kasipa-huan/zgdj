本 刊 资 料 室
五代十国
　　后　梁
　　太祖开平元年 (九零七)。五月，……甲午，以西都水北宅为大昌宫，废雍州太清宫，改西都太微宫、亳州太清宫皆为观，诸州紫极宫皆为老君庙。……九月，……浙西奏，道门威仪郑章、道士夏隐言，焚修精志，妙达希夷，推诣辈流，实有道业。郑章宜赐号贞一大师，仍名玄章；隐言赐紫衣。十月，……内殿开宴，召释、道二教对御谈论，宣旨罢之。命阁门使以香合赐宰臣佛寺行香。
(《旧五代史》卷三《梁书第三》)
　　均王乾化三年 (九一三)。六月，……丙子，蜀主以道士杜光庭为金紫光禄大夫、左谏议大夫，封蔡国公，进号广成先生。光庭博学善属文，蜀主重之，颇与议政事。
(《资治通鉴》卷二百六十八《后梁纪三》)
　　均王贞明六年 (九二零)。(赵王)镕晚年好事佛及求仙，专讲佛经，受符箓，广斋醮，合炼仙丹，盛饰饲馆宇于西山，每往游之，[镇州西山谓之房山，上有西王母祠，镕欲求仙，故数往游之。]登山临水，数月方归，将佐士卒陪从者常不下万人；往来供顿，军民皆苦之。
(《资治通鉴》卷二百七十一《后梁纪六》)
　　杜光庭，长安人。应《九经》举不第。时长安有潘尊师者，道术甚高，僖宗所重，光庭素所希慕，数游其门。当僖宗之幸蜀也，观蜀中道门牢落，思得名士以主张之。驾回，诏潘尊师使于两街，求其可者，尊师奏曰： “臣观两街之众，道听涂说，一时之后即有之，至于掌教之士，恐未合应圣旨。臣于科场中识《九经》杜光庭，其人性简而气清，量宽而识远，且困于风尘，思欲脱屣名利久矣，以臣愚思之，非光庭不可。”僖宗诏而问之，一见大悦，遂令披戴，仍赐紫衣，号曰广成先生，即日驰驿遣之。及王建据蜀，待之愈厚。又号为天师。光庭尝以《道德》二经注者虽多，皆未能演畅其旨，因著《广成义》八十卷，他术称是，识者多之。
(《旧五代史》卷一百三十六《僭伪列传第三》)
　　乾化三年 (前蜀永平三年，公元九一三)。秋七月，皇太子元膺杀太子少保唐袭。元膺，(王)建次子也。……元膺为人猴喙龋齿，多材艺，能射钱中孔，尝自抢画球掷，马上驰而射之，无不中。年十七，为皇太子，判六军，创天武神机营，开永和庙，置官属。建以元膺年少任重，以记事戒之，令“一切学朕所为，则可以保国”。又命道士广成先生杜光庭为之师。
(《新五代史》卷六十三《前蜀世家第三》)
　　(王衍)尝与太后、太妃游青城山，宫人夜服，皆画云霞夕飘然望之若仙。衍自作《甘州曲》，述其仙状，上下山谷，衍常自歌，而使宫人皆和之。……(乾德)五年，起上清宫，塑王子晋像，尊以为圣祖至道玉宸皇帝，又塑建及衍像，侍立于其左右；又于正殿塑玄元皇帝及唐诸帝，备法驾而朝之。
　　宗寿，许州民家子也， (王)建以同姓，录之为子。宗寿好学，工琴奕，为人恬退，喜道家之术，事建时为镇江军节度使。衍既立，宗寿为太子太保奉朝请，以炼丹养气自娱。
(《新五代史》卷六十三《前蜀世家第三》)
　　蜀主王建欲大用之，为张格所阻，以其切于度世，无心爵禄，赐号广成先生。
(《天台县志》)
　　杜光庭在蜀，以周灵王太子晋为王建鼻祖，乃踵开元故事，进崇玉宸君，以配混元上德元号，置阶品，主仪范，号称神仙官府，虚荒诞幻，莫可致诘。
(《佛祖历代通载》卷二十)
　　(杜光庭)事蜀先主王建为金紫光禄大夫，封蔡国公、为太子膺师、迁户部侍郎。
　　后主 (王衍)立，加(杜光废)传真天师，崇真馆大学士，年八十五卒，葬于清都观，赐号广成先生，所著有《壶中集》三十卷及《洞天福地武当山记、》、《录异记》、《阴符经注》、《东瀛子墉城集仙录》、《青城山记》、《崇道记》、《混元图传授年载记》、《元门枢要》等书共三十六卷。
(《全五代诗·杜光庭传》)
　　是时，天子播迁，中原多故，仁恭 (刘守光之父)啸傲蓟门，志意盈满，师道士王若讷，祈长生羽化之道。幽州西有名山曰大安山，仁恭乃于其上盛饰馆宇，僭拟官掖，聚室女艳妇，穷极侈丽。又招聚缁黄，合仙丹，讲术法要。……
(《旧五代史》卷一百三十五《僭伪列传第二》)
　　刘哲，字元英，号海蟾子，明经，事燕主刘守光为相，雅喜性命，钦崇黄老，一日有道人 ……来谒，……为演清静无为之宗，……海蟾大悟，解印从道，遁迹终南山下。
(《陕西通志》)
　　刘铉英，号海蟾子，燕地广陵人，陶真于泰华终南之间，韬光隐曜，人莫能测，后隐代州之凤凰山。
(《畿辅通志》)
　　碣石剩谈，载刘海蟾歌云： “余缘太岁生燕地，忆昔三光分秀气，草顶圆明霜雪山，十六早登甲科第，纤朱怀紫金章贵，个个罗衣轻挂体，如今位极掌丝纶，忽忆以前春一寐，昨宵家宴至五更，儿女夫人并侍婢，被吾佯醉拨怀，挈醉珊瑚真玉器，儿女嫌，夫人恶，忘却从前夜饮乐，来朝朝退怒犹存，儿小过无推托，因此事，方顿悟，前有轮迥谁救度，辞官纳印弃荣华，慷慨身心求出路。”
　　按：海蟾姓刘名哲，勃海人，十六登甲科，仕燕、五十至相位。
(《坚瓠集》)
　　后　唐
　　庄宗同光元年 (九二三)。十二月，……辛卯，毫州太清宫道士上言，圣祖玄元皇帝殿前枯桧再生一枝，图画以进。诏曰，“当圣祖旧殿生枯桧新枝，应皇家再造之期，头大国中兴之运。同上林仆柳夕，祥既叶于汉宣；比南顿嘉禾，瑞更超于光武。宜标史册，以示寰瀛”云。
(《旧五代史》卷三十《唐书六》)
　　庄宗闹光元年 (九二三)。慧星见舆鬼，长丈余，蜀司天监言国有大灾。蜀主诏于玉局化设道场，[玉局化在成都。彭乘《记》曰：后汉永寿元年一，李老君与张道陵至此，有局脚玉床自地而出，老君升坐，为道陵说《南北斗经》一，既去而坐隐，地中因成洞灾，故以“玉局'名之。道经以二十四化上应二十四气，玉局其一也，流俗相传而信奉之。]右补阙张云上疏，以为：“百姓怨气上彻于天，故慧星见。此乃亡国之征，非祈禳可弭。”蜀主怒，流云黎州，卒子道。
(《资治通鉴》卷二百七十二《后唐纪一》)
　　(庄宗)同光二年(九二四)春正月……西京昭应县华清宫道士张冲虚上言，天尊院枯松重生枝叶。
(《旧五代史》卷三十《唐书七》)
　　庄宗同光三年 (九二五)。(前蜀，王)衍，建之幼子也。建卒，衍袭伪位，改元乾德。六年十二月，改明年为咸康。秋九月，衍奉其母徐妃同游于青城山，驻于上清宫。时宫人皆衣道服，顶金连花冠，衣画云霞，望之若神仙，及侍宴，酒酣，皆免冠而退，则其髻髮然。又构怡神亭，以佞臣韩昭等为狎客，杂以妇人，以恣荒宴，或自旦至暮，继之以烛。
(《旧五代史》卷一百三十六《僭伪列传第三》)
　　庄宗同光三年 (九二五)，九月，蜀主与太后、太妃游青城山，历丈人观、上清宫，[青城山在蜀州青城县北三十三里。杜光庭曰：岷山连峰接岫，千里不绝，青城山乃第一峰也。丈人观在青城北二十里。上清宫在高台山丈人祠之侧。高台山在岷山上，有天池，晋朝立天宫于上，号上青宫。]遂至彭州阳平化、[彭州蒙阳县北四十里有葛仙山，二十四化之第五化也。]汉州三学山而还。
(《资治通鉴》卷二百七十三《后唐纪二》)
　　明宗天成元年 (九二六)，十月十一日，敕上国两街僧道自前赐师号，不数人而已，至于赐紫，并系特恩。近日诸道州府，因应圣节表荐僧道颇多，宜令中书门下，以后凡有诸处不系应圣节及横荐僧道，不得等间申发章表，请引命服师号。
(《五代会要》卷十三)
　　明宗天成三年 (九二八)，正月，中书门下奏准假宁令：玄元皇帝降圣节休假三日，据续会要，准会昌元年二月敕休假一日，伏请准近敕从之。
(《五代会要》卷十二)
　　明宗天成四年 (九二九)、十二月，敕崇圣祖，修饰道院，既复其名，固难无额，宜令所可依旧造上清宫牌额，兼京城内全真观改为崇道宫，亦准上给换牌额，以上清宫久无牌额故也。
(《五代会要》卷十二)
　　郑遨，字云叟，滑州白马人也。唐明宗祖庙讳邀，故世行其字。邀少好学，敏于文辞。唐昭宗时，举进士不中，见天下已乱，有拂衣远去之意，欲携其妻、子与俱隐，其妻不从，邀乃入少室山为道士。其妻数以书劝邀还家，辄投之于火，后闻其妻、子卒，一恸而止。邀与李振故善，振后事梁贵显，欲以禄遨，遨不顾，后振得罪南窜，邀徒步千里往省之，由是闻者益高其行。其后，邀闻华山有五粒松，脂沦入地，千岁化为药，能去三尸，因徒居华阴，欲求之。与道士李道殷、罗隐之友善，世目以为三高士。邀种田，隐之卖药以自给，道殷有钓鱼术，钩而不饵，又能化石为金，遨尝验其信然，而不之求也。节度使刘遂凝数以宝货遗之，邀一不受。唐明宗以左拾遗、晋高祖时以谏议大夫召之，皆不起，即赐号为消遥先生。天福四年卒，年七十四。 ……
　　与遨同时张荐明者，燕人也。少以儒学游河朔，后去为道士，通老子、庄周之说。高祖召见，问道家可以治国乎 ?对曰：“道也者，妙万物而为言，得其极者，尸衽席之间可以治天地也。”高祖大其言，延入内殿讲《道德经》，拜以为师。荐明闻宫中奏时鼓，曰：“陛下闻鼓乎?其声一而已。五音十二律，鼓无一焉，然和之者鼓也。夫一，万事之本也，能守一者可以治天下。”高祖善之，赐号通玄先生，后不知其所终。
(《新五代史》卷三十四《一行传第二十二》)
　　长兴二年 (九三一)。六月，……闽王延钧好神仙之术，道士陈守元、巫者徐彦林与盛韬共诱之作宝皇宫，极土木之盛，[薛《史》：福州城中有王霸坛，炼丹井。坛旁有皂荚木，久枯，一旦忽生枝叶。井中有白龟浮出，掘地得石铭，有“王霸裔孙”之文，昶以为已应之，于坛侧建宝皇宫。]以守元为宫主。
(《资治通鉴》卷二百七十七《后唐纪六》)
　　(闽，王鏻)好鬼神，道家之说，道士陈守元以左道见信，建宝皇宫以居之。守元谓鏻“宝皇命王少避其位，后当为六十年天子。”鏻欣然逊位，命其子继鹏权主府事。既而复位，遣守元问宝皇：“六十年后将安归。”守元传宝皇语曰：“六十年后，当为大罗仙人。”鏻乃即皇帝位，受册子宝皇，以黄龙见真封宅，改元为龙启，国号闽。
(《新五代史》卷六十八《闽世家第八》)
　　末帝清泰二年 (九三五)，三月，两街功德使奏，每年诞圣节诸道州府奏荐僧尼紫衣师号，今欲量立条式，试讲论科讲经表白各三科，文章应制十三科，持念一科，禅科声赞科，并于本技能中条贯，从之。
(《五代会要》卷十二)
　　潞王清泰二年 (九三五)。……十二月，……闽主赐洞真先生陈守元号天师，信重之，乃至更易将相，刑罚，选举，皆与之议；守元受赂请托，言无不从，其门如市。
(《资治通鉴》卷二百七十九《后唐纪八》)
　　(闽、王)昶亦好巫，拜道士谭紫霄为正一先生，又拜陈守元为天师，而妖人林兴以巫见幸，事无大小，兴辄以宝皇语命之而后行。守元教昶起三清台三层，以黄金数千斤铸宝皇及元始天尊、太上老君像，日焚龙脑、薰陆诸香数斤，作乐于台下。昼夜声不辍，云如此可求大还丹。
(《新五代史》卷六十八《闽世家第八》)
　　[……先是，梁朝有霸者，即王氏(王审知)之远祖，为道士。居于福州之恰山时，爱二皂荚树，因其下筑坛，为朝礼之所，其后丹成冲虚而去。……
(《旧五代史》卷一百三十四《僭伪列传第一》)
　　后　晋
　　高祖天福二年 (九三七)。六月，……方士言于闽主，云有白龙夜见螺峰，闽主作白龙寺。
(《资治通鉴》卷二百八十一《后晋纪二》)
　　高祖天福四年 (九三九)。闽主用陈守元言，作三清殿于禁中，[道家以上清、玉清、太清为三清。]以黄金数千斤铸宝皇大帝、天尊、老君像，昼夜作乐，焚香祷祀，求神丹。政无大小，皆林兴传宝皇命决之。……林兴诈觉，流泉州。望气者言宫中有灾，乙末，闽主徒居长春宫。
(《资治通鉴》卷二百八十二《后晋纪三》)
　　高祖天福四年 (九三九)，三月，遣中书赵处玭以板诏征少华山隐郑云叟、玉简山道士罗隐之为拾遗，不至。四月，以云叟为右谏议大夫，隐之赐希夷先生，云叟称疾不起，赐号逍遥先生，仍给致仕官俸禄。
(《五代会要》卷十二)
　　齐王天福八年 (九四三)。……二月，……唐主尝梦吞灵丹，旦而方士史守冲献丹方，以为神而饵之，浸成躁急。左右谏，不听。尝以药赐李建熏，建熏曰：“臣饵之数日，已觉躁热，况多饵乎!”唐主曰：“朕服之久矣。”群臣奏事，往往暴怒；然或有正色论辩中理者，亦敛容慰谢而从之。
　　唐主问道士王栖霞： “何道可致太平?”对曰：“王者治心治身，乃治家国。今陛下尚未能去饥嗔、饱喜，何论太平!”宋后自帘中称欢，以为至言。凡唐主所赐予，栖霞皆不受。栖霞尝为人奏章，唐主欲为之筑坛。辞曰：“国用方乏，何暇及此!俟焚章不化，乃当奏请耳。”
(《资治通鉴》卷二百八十三《后晋纪四》)
　　(许)坚，字介石，庐江人，有异术，尝往来庐阜茅山间，李璟时(南唐)以异人召不至，后不知所终。
(《全五代诗·许坚传》)
　　后　汉
　　高祖乾佑元年 (九四八)。初，沈丘人舒元，嵩山道士杨讷，俱以游客于李守贞；守贞为汉所攻，)遣元更姓朱，讷更姓李，名平，间道奉表求救于唐，唐谏议大夫查文徽，兵部侍郎魏岑请出兵应之。
(《资治通鉴》卷二百八十八《后汉纪三》)
　　后　周
　　世宗显德二年 (九五五)。五月，……甲戌，诏曰：“释氏贞宗，圣人妙道，助世劝善，其利甚优。前代以来，累有条贯，近年已降，颇紊规绳。近览诸州奏闻，继有缁徒犯法，盖无科禁，遂至尤违，私度僧尼，日增猥杂，创修寺院，渐至繁多，乡村之中，其弊转甚。漏纲背军之辈，苟剃削以逃刑；行奸为盗之徒，托住持而隐恶。将隆教法，须辨否臧，宜举旧章，用革前弊。诸道府州县镇村坊，应有敕额寺院，一切仍旧，其无敕额者，并仰停废，所有功德佛像及僧尼，并腾并于合留寺院内安置。天下诸县城郭内，若无敖额寺院，祗于合停废寺院内，选功德屋宇最多者，或寺院僧尼各留一所，若无尼住，祇留僧寺院一所。诸军镇坊郭及二百户以上者，亦依诸县例指挥。如边远州郡无敕额寺院处，于停废寺院内僧尼各留两所。今后并不得创造寺院、兰若。王公戚里诸道节刺已下，今后不得奏请创造寺院及请开置戒坛。男子女子如有志愿出家者，并取父母、祖父母处分，已孤者取同居伯叔兄处分，侯听许方得出家。男年十五已上，念得经文一百纸，惑读得经文五百纸，女年十三已上，念得经文七十纸，或读得经文三百纸者，经本府陈状，乞剃头，委录事参军本判官试验经文。其未剃头间，须留发髻，如有私剃头者，却勒还俗，其本师主决重杖勒还俗，仍配役三年。两京、大名府、京北府、青州各处置戒坛，候受戒时，两京委祠都差官引试，其大名府等三处，祇委本判官录事参军引试。如有私受戒者，其本人，师主、临坛三纲，知事僧尼，并同私剃头例科罪。应合剃头受戒人等，逐处闻奏，候救下，委祠部给付凭由，方得剃头受戒。应男女有父母，祖父母在，别无儿息侍养，不听出家。曾有罪犯，遭官司刑责之，及弃背父母、逃亡奴婢、奸人细作、恶逆徒党、山林亡命、未获贼徒、负罪潜窜人等，并不得出家剃头。如有寺院辄容受者，其本人及师生、三纲、知事僧尼、邻房同住僧，并仰收捉禁勘，申奏取裁。僧尼俗士，自前多有舍身、烧臂、炼指。钉截手足、带铃挂灯、诸般毁坏身体、戏弄道具、符禁左道，妄称变现还魂坐化，圣水圣灯妖幻之类，皆是聚众眩惑流俗，今后一切止绝。如有此色人，仰所在严断，递配边远，仍勒归俗，其所犯罪重者，准格律处分。每年造僧帐两本，其一本奏闻，一本申祠部，逐年四月十五日后，勒诸县取索管界寺院僧尼数目申州、州司攒帐，至五月终已前文帐到京。僧尼籍帐内无名者，并勒还俗。其巡礼行脚，出入往来，一切取便。”是岁，诸道供到帐籍，所有寺院凡二千六百九十四，所废寺院凡三万三百三十六，僧尼系籍者六万一千二百人。
(《旧五代史》卷一百十五《周书第六》)
　　世宗显德二年 (九五五)。敕天下寺院，非敕额者悉废之。[敕额者，敕赐寺院，如慈恩、安国、兴唐之类。]禁私度僧尼，凡欲出家者必俟祖父母、父母、伯叔之命。惟两京、大名府、京北府、青州听设戒坛。禁僧俗舍身、断手足、炼指、挂灯、带钳之类幻惑流俗者。今两京及诸州每岁造僧帐、有死亡、归俗，皆随时开落。是岁，天下寺院存者二千六百九十四，废者三万三百三十六，见僧四万二千四百四十四，尼一万八千七百五十六。
(《资治通鉴》卷二百九十二《后周纪三》)
　　世宗显德三年 (九五六)。十一月……戊申)放华山隐者陈抟归山。帝素闻抟有道术，征之赴阙，月余放还旧隐。
(《旧五代史》卷一百十六《周书第七》)
　　陈抟，陕西人，能为诗，数举不第，慨然有尘外之趣，隐居华山，自是其名大振。世宗之在位也，以四方未服，思欲牢笼英杰，且以抟曾践场屋， )不得志而隐，必有奇才远略，于是召到阙下，拜左拾遗。抟不就，坚乞归山，世宗许之。未几，赐之书，敕陈抟，“朕汝高谢人寰，栖心物外，养太浩自然之气，应少微处士之星，既不屈于王候，遂川隐于岩壑，乐我中和之化，庆乎下武之期。而能远涉山涂，暂来城阙，浃句延遇，宏益居多，白云暂驻于帝乡，好爵难縻于达士。昔唐尧之至圣，有巢、许为外臣，朕虽寡薄，庶遵前鉴。恐山中所阙，已令华州刺史每事供须。乍反故山，履兹春序，缅怀高尚，当适所宜，故兹抚问，想宜知悉。”即陶毂之词也。初、抟之被召，尝为诗一章，云：“草泽吾皇诏，图南抟姓陈。三峰十年客，四海一闲人。世态从来薄，诗情自得真。超然居物外，何必使为臣。”好事者欣然谓之答诏诗。
(《旧五代史》卷一百十九《周书十》)
　　世宗显德三年 (九五六)。帝召华山隐士真源陈抟，[真源，汉苦县，隋为谷阳县，唐高宗乾封元年以老子所生之地改为真源县，载初元年改为仙源县，神龙元年复曰真源，属亳州。宋大中祥符七年改曰卫真县。]问以飞升、黄白之术，[飞升者，谓羽化而升仙。黄白者，谓炼白金为黄金。]对曰：“陛下为天子，当以治天下为务，安用此为!”戊申，遣还山，诏州县长吏常存问之。
(《资治通鉴》卷二百九十三《后周纪四》)
　　……(郭)无为，棣州，方颡鸟喙，好学多闻，善谈辩。尝衣褐为道士，居武当山，周太祖讨李守贞子河中，无为诣军门上谒，询以当世之务，太祖奇之。或谓太祖曰：“公为汉人臣，握重兵居外，而延纵横之士，非所以防微虑远之道也。”由是太祖不纳，无为去，隐抱腹山。承钧内枢密料常识之，荐其材，承钓以谏议大夫召之，遂以为相。
(《新五代史》卷七十《东汉世家第十》)