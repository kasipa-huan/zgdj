作者：詹石窗丙戌之末，启运楼观。三秦圣地，玄辉照天。喜鹊欢鸣，振羽于说经台畔；瑞雪兆丰，飘絮于室壁东端。于是乎中华宗教文化交流协会和中国道教协会拟议：探赜索隐，设国际道德经论坛于西安香港；致远钩深，延中华上善学惠泽至四面八方。贤俊共商，法天地之来复；教学同志，发心声于艺苑。柳星呈祥，吉气布满中土；太极周转，韶韵播遍宇寰。政通人和，坟典文章盛行；神遂民愿，学术大业勃兴。　　想昔年，北辰兆。天道运，灵宝见。紫气东来，老君步履函谷；青牛西去，尹喜求经雄关。洒扫五里，历经三试。相会于草楼之蒲，倾谈于太初之岩。凝神静想，营魄抟抱不离；五气朝元，乾坤昭示方圆。默演橐籥，悟大道之无私；冥思江海，显柔刚之有用。三宝常怀于心，七善妙养于性。和光同尘，归万物之师宗；涤除玄览，唱大音于明堂。微妙玄通，感谷神之灵应；致虚守笃，法玄牝之化生。俭约自然，因以五千朴字承载真谛；归根复命，故由一气冲和曲成绵延。　　世尝云，阴符三百字，蕴黄帝之玄珠；道德五千言，聚太上之精华。自楼观显兆以来，代有才人。列御寇得其隐秘，乘风而行；漆园吏行其真传，逍遥蓬瀛。留侯体太上之本，以柔战胜；孔明识道家之用，运筹帷幄。文景之治，赖河上公之开示；贞观圣明，因魏征相之谏争。天道高尚，列宿连环周运，井然有序；地德深厚，治者与民休息，百业兴隆。执大象，天下往，往而不害，安平泰；倡道德，万民朴，朴而敦义，国运昌。　　云飞月反，世代流迁。鸦片战争，列强侵犯。阴阳无常，妖魔纷乱于市井。三光失明，群黎哀号于焦土。饥寒交迫，生灵涂炭于九州；哀鸿遍野，天灾杂错于人祸。斯文扫地，书册遭焚于战火。道学失落，玄珠遗失于险坡。　　呜呼!野火烧不尽，春风吹又生。拨乱反正，国运为之复兴；自强不息，神州再续文明。盛世修典，道学致用养生。地平在线，一轮红日升起；青龙起舞，英姿翩跹唱春。丁亥接气，梅发万象更新。凤凰来仪，欢迎五洲宾朋。道无国界，中西共研玄经；德有嘉音，上善普世滋颖。　　(作者单位：厦门大学哲学系)
