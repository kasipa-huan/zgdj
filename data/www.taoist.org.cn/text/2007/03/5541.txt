　　道通天地，德普人间。
    东方先哲，深悟道德经之奥义；西洋前贤，盛赞五千文之远瞻。
    当今之世，和平与冲突同在，欢乐与苦难并存。自见、自是、自伐、自矜，难免争斗困苦；知和、知常、知足、知止，才能祥和幸福。
    大道泛兮，其可左右。道之要在通，通则包容，容则和谐。不同文化、不同民族、不同宗教，互尊共生，乃构建和谐世界之基石。
    玄德深矣，为而不争。德之用在和，和则安宁，宁则康泰。关爱生命，关爱社会，关爱环境，向善利物，为构建和谐社会之依凭。
    执古之道，以御今之有。丁亥季春，八方贤集，阐道德枢要于西安，论和谐通途于香港。
    愿摒绝诈伪，人心纯朴；
    愿孝慈兴行，家无纷争；
    愿友爱互助，社会公正；
    愿大道流行，天下太平。
    和谐世界，以道相通。
