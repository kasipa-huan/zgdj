本刊资料组
后　汉
光武帝
　　论曰：皇考南顿君初为济阳令，以建平元年十二月甲子夜生光武于县舍，有赤光照室中。钦异焉，使卜者王长占之。长辟左右，曰： “此兆吉不可言。”是岁县界有嘉禾生，一茎九穗，因名光武曰秀。明年，方士有夏贺良者，上言哀帝，云汉家历运中衰，当再受命。于是改号为太初元年，称“陈圣剑太平皇帝”，以厌胜之。及王莽篡位，忌恶刘氏，以钱文有金刀，故改为货泉。或以货泉字文为“白水真人”。后望气者苏伯阿为王莽使至南阳，遥望见春陵郭，唶曰：“气佳哉! 郁郁葱葱然。”及始起兵还春陵，远望舍南，火光赫然属天，有顷不见。初，道士西门君惠、李守等亦云刘秀当为天子。其王者受命，信有符乎?不然，何以能乘时龙而御天哉!
《后汉书》卷一下《光武帝纪》
　　武建元年 (二五)。(刘秀)行至鄗，召冯异，问四方动静。异曰：“更始必败，宗庙之忧在大王，宜从众议!”会儒生疆华自关中奉《赤伏符》来诣王曰：“刘秀发兵捕不道，四夷云集龙斗野，四七之际火为主。”群臣因复奏请。六月，己未，王即皇帝位于鄗南；改元，大赦。
《资治通鉴》卷四十《汉纪三十二》
　　李通字次元，南阳宛人也。世以货殖著姓。父守，身长九尺，容貌绝异，为人严毅，居家如宫廷。初事刘歆，好星历谶记，为王莽宗卿师。通亦为五威将军从事，出补丞，有能名。莽末，百姓愁怨，通素闻守说谶云 “刘氏复兴，李氏为辅”，私常怀之。且居家富逸，为闾里雄，以此不乐为吏，乃自免归。及下江、新市兵起，南阳骚动，通从弟轶，亦素好事，乃共计议曰：“今四方扰乱，新室且亡，汉当更兴。南阳宗室，独刘伯升兄弟汛爱容众，可与谋大事。”通笑曰：“吾意也”。会光武避(事)[吏] 在宛，通闻之，既遣轶往迎光武。
《后汉书》卷十五《李通传》
　　建武二年 (二六)。真定王杨造谶记曰：“赤九之后，瘿杨为主。”杨病瘿，欲以惑众；之绵曼贼交通。
《资治通鉴》卷四十《汉纪三十二》
　　二年春正月。壬子，起高庙，建社稷于洛阳，立郊兆于城南，始正火德，色尚赤。
《后汉书》卷一上《光武帝纪》
　　建武四年 (二八)。帝遣建议大将军朱祜、建威大将军耿弇、征虏将军祭遵、骁骑将军讨张丰于涿郡。祭遵先至，急攻丰；禽(擒)之。初，丰好方术，有道士言丰当为天子，以五囊裹石系丰肘，云“石中有玉玺。”丰信之，遂反。既执，当斩，猷曰“肘石有玉玺”。傍人为椎破之，丰乃知被诈，仰天叹曰：“当死无恨！”
《资治通鉴》卷四十一《汉纪三十三》 ”
　　耿弇字伯昭，扶风茂陵人也。其先武帝时，以吏二千石自钷鹿徙焉。父况，字侠游，以明经为郎，与王莽从弟伋共学《老子》，安丘先生，后为朔调连率。弁少好学，习父业。常见郡尉试骑士于建旗鼓，肄驰射，由是好将帅之事。 [注：稽康《圣贤高土传》曰：“安丘望之字仲都，京兆长陵人。少持《老子经》，恬静不求进宦，号曰安丘丈人。成帝闻，欲见之，望之辞不肯见，为巫医于人闲”也。]
《后汉书》卷十九《耿弇传》
　　时新城蛮中山贼张满，屯结险隘为人害，诏遵攻之。遵绝其粮道，满数挑战，遵坚壁不出。而厌新，柏华贼复与满合，遂攻得霍阳聚，遵乃分兵击破降之。明年春，张满饥困，城拔，生获之。初，满祭祀天地，自云当王，既执，叹曰： “谶文误我”。乃斩之，夷其妻子。
《后汉书》卷二十《祭遵传》
　　其妻数恶梦，又多见怪变， 卜筮及望气者皆言兵当从中起。宠疑子后兰卿质汉归，故不信之，使将兵居外，无亲于中。五年春，宠斋，独在便室。苍头子密等三人因宠卧寐，共缚著床，……即斩宠及妻头，置囊中，便持记驰出城，因以诣阕。封为不义侯。
《后汉书》卷十二《彭宠传》
　　建武五年 (二九)。初，窦融等闻帝威德，心欲东向，以河西隔远，未能自通，乃从隗嚣受建武正朔；嚣皆假其将军印缓。嚣外顺人望，内怀异心，使辩士张玄说融等曰：“更始事已成，寻复亡灾，此一姓不再兴之效也!今即所有主，便相系属，一旦拘制，自令失柄，后有危败，虽悔无及。方今豪桀(杰)竞逐，雌雄未决，当各据土宇，与陇、蜀合从，高可为六国，下不失尉佗。”融等召豪桀(杰)议之，其中识者皆曰：“今皇帝姓名见于图书，自前世博物道术士谷子云，夏贺良等皆言汉有再受命之符，故刘子骏改易名字，冀应其占。及莽末，西门君惠谋立子骏，事觉被杀，出谓观者曰：‘谶文不误，刘秀真汝主也!’此皆近事暴著，众所共见者也。况今称帝者数人，而雒(洛)土地最广，甲兵最强，号令最明，观符命而家人事，他姓殆未能当也!”众议或同异。
《资治通鉴》卷四十一《汉纪三十三》
　　帝尝问兴郊祀事，曰： “吾欲以谶断之，何如?”兴使曰：“臣不为谶。“帝怒曰：“卿之不为谶，非之邪?”兴惶恐曰：“臣于书有所未学，而无所非也。”帝意乃解。兴数言政事，依经守义，文章温雅，然以不善谶故不能任。
《后汉书》卷三十六《郑兴传》
　　中元元年。十一月甲子，晦，日有食之。是岁，初起明堂、灵台、辟雍，及北郊兆域。宣布图谶于天下。
《后汉书》卷一下《光武帝纪》
　　是时帝方信谶，多以决定嫌疑。又酬赏少薄，天下不时安定。谭复上疏曰： “……盖天道性命，圣人所难言也。自子贡以下，不得而闻，况后世浅儒，能通之乎!今诸巧慧小才伎(技)数之人，增益图书，矫称谶记，以欺惑贪邪，诖误人主，焉可不抑远之哉!臣谭伏闻陛下穷折方士黄白之术，甚为明矣；而乃欲听纳谶记，又何误也!其事虽有时合，譬猷卜数只偶之类。陛下宜垂明听，发圣意，屏群小之曲说，述《五经》之正义，……”，帝省奏，愈不悦。其后有诏会议灵台所处，帝谓谭曰：“吾欲[以]谶决之，何如?”谭默然良久，曰：“臣不读谶。”帝问其故，谭复机极言谶之非经。帝大怒曰：“桓谭非圣无法，将下斩之。”谭叩头流血，良久乃得解。
《后汉书》卷二十八上《桓谭传》
　　建武三十二年 (中和元年)正月，上斋，夜读《河图会昌符》，曰“赤刘之九，会命岱宗。不慎克用，何益于承。诚善用之，奸伪不萌。”感此文，乃诏松等复案索《河雒》(洛)谶文言九世封禅事者。松等列奏，乃许焉。初，孝武帝欲求神仙，以扶方者言黄帝由封禅而仙，于是欲封禅。封禅不常，时人莫知。元封元年，上以方士言作封禅器，以示群儒，多言不合古，于是罢诸儒不用。三月，上东上泰山，乃上石立之泰山颠(巅)遂东巡海上，求仙人，无所见而还。四月，封泰山。恐所施用非是，乃秘其事。语在《汉书·郊祀志》。
《后汉书》志第七《祭祀上》
　　(窦)章字伯向。少好学，有文章，与马融、崔瑗同好，更相推荐。……太仆邓康闻其名，请欲与交，章不肯往，康以此益重焉。是时学者称东观为老氏臧(藏)室，道家蓬莱山，[注：老子为守臧(藏)史，复为柱下史，四方所记文书皆归柱下，事见《史记》。言东观经籍多也。蓬莱，海中神山，为仙府，幽经秘录并皆在焉。]康遂荐章入东观为校书郎。
《后汉书》卷二十三《窦融传》
　　王符字节信，安定临泾人也。 ……乃隐居著书三十余篇，以讥当时失得，不欲章(彰)显其名，故号曰《潜夫论》。其指讦短，讨谪物情，足以观见当时风政，著其五篇云尔。
　　《浮俊篇》曰： “……又妇人不修中馈，休其蚕织，而起学巫祝，鼓舞事神，以欺诬细民，荧惑百姓妻女。赢弱疾之家，怀忧愤愤，易为恐惧。至使奔走便时，去离正宅，崎岖路侧，风寒所伤，奸人所利，盗贼所中。或增祸重崇，至于死亡，而不知巫所欺误，反恨事神之晚，此妖妄之甚者也。或刻画好缯，以书祝辞；或虚佈巧言，希致福祚；糜折金彩，令广分寸；或断截众缕，绕带手腕；或裁切绮谷，缝制成幡。皆单费百缣，用功千倍，破牢为伪，以易就难，坐食嘉谷，消损白日。……”
《后汉书》卷四十九《王符传》
　　仲长统字公理，山阳高平人也。 ……统性傲傥，敢直言，不矜小节，默语无常，时人或谓之狂生。每州郡命召，辄称疾不就。常以为凡游帝王者，欲以立身扬名耳，而名不常存，人生易灭，优游偃仰，可以自娱，欲卜居清旷，以乐其志，论之曰： “……安神闺房，思老氏之玄虚；呼吸精和，求至人之仿佛。与达者数子，论道讲书，俯仰二仪，错综人物。弹《南风》之雅操，发清商之妙曲。消(逍)摇(遥)一世之上，睥睨天地之闲。不受当时之责，永保性命之期。如是，则可以陵(凌)霄汉，出宇宙之外矣。岂羡夫入帝王之门哉!”……
《后汉书》卷四十九《仲长统传》
　　矫慎字仲彦，扶风茂陵人也。少好黄老，隐豚山谷，因穴为室，仰慕松、乔导引之术。与马融、苏章乡里并时，融以才博显名，章以廉直称，然皆推先于慎。 ……年七十余，竟不肯娶。后忽归家，自言死日，及期果卒。后人有见慎于敦煌者，故前世异之，或云神仙焉。
《后汉书》卷八十三《矫慎传》
　　会稽俗多淫祀，好卜筮。民常以牛祭神，百姓财产以之困匱，其自食牛肉而不以荐祠者，发病且死先为牛鸣，前后郡将莫敢禁。 (第五)伦到官，移书属县，晓告百姓。其巫祝有依托鬼神诈怖愚民，皆案论之。有妄属牛者，吏辄行罚。民初颇恐惧，或祝诅妄言，伦案之愈急，后遂断绝，百姓以安。
《后汉书》卷四十一《第五伦传》
　　范升字辩卿，代郡人也。少孤，依外家居。九岁通《论语》、《孝经》，及长，习《梁丘易》、《老子》，教授后生。
《后汉书》卷三十六《范升传》
　　蔡邕字伯喈，陈留围人也。六世祖勋，好黄老，平帝时为郡令。王莽初，授以厌戎连率。 [注：王莽改陇西郡曰厌戎郡，守曰连率。]勋对印绶仰天叹曰：“吾策名汉室，死归其正。昔曾子不受季孙之赐，况可事二姓哉?”遂携将家属，逃入深山，与鲍宣、卓茂等同不仕新室。
《后汉书》卷六十下《蔡邕传》
　　向长字子平，河内朝歌人也。隐居不仕，性尚中和，好通《老》、《易》。贫无资食，好事者更馈焉，受之取足而反其余。 ……建武中，男女娶嫁既毕，敕断家事勿相关，当如我死也。于是遂肆意，与同好北海禽庆俱游五岳名山，竟不知所终。
《后汉书》卷八十三《向长传》
　　苏竟字伯况，扶风平陵人也。平帝世，竟以明《易》为博士讲书祭酒。善图纬，能通百家之言。王莽时， [与]刘歆等共典校书，拜代郡中尉。
《后汉书》卷三十上《苏竟传》
　　初，卷入维氾，訞言称神，有弟子数百人，坐伏诛。后其弟子李广等宣言氾神化不死，以诳惑百姓。十七年，遂共聚会徒党，攻没皖城，杀皖侯刘闵，自称 “南岳太师”。遣谒者张宗将兵数千人讨之，复为广所败。于是使援发诸郡兵，合万令人，击破广等，斩之。
《后汉书》卷二十四《马援传》
　　王昌一名郎，赵国邯郸人也。素为卜相工，明星历，常以为河北有天子气。时赵缪王子林好奇数，任侠于赵、魏间，多通豪猾，而郎与之亲善。初，王莽篡位，长安中或自称成帝子子舆者，莽杀之。郎缘是诈称真子舆，云 “母故成帝讴者，尝下殿卒僵，须臾有黄气从上下，半日乃解，遂妊身就馆。赵后欲害之，伪易他人子，以故得全。 [子]輿年十二，识命者郎中李曼卿，与俱至蜀；十七，到丹阳；二十，还长安，展(輾)转中山，来往燕、赵，以须天时”。林等愈动疑惑，乃与赵国大豪李育、张参等通谋，规共立郎。会人闲传赤眉将度(渡)河，林等因此宣言赤眉当[至]，立刘子舆以观众心，百姓多信之。更始元年十二月，林等遂率车骑数百，晨入邯郸城，止于王官，立郎为天子。林为丞相，李育为大司马，张参为大将军。分遣将帅，徇下幽、冀。移檄州郡……
《后汉书》卷十二《王昌传》
　　邓晨字伟卿，南阳新野人也。世吏二千石。父宏，豫章都尉。晨初娶光武姊元。王莽末，光武尝与兄伯升及晨俱之宛，与穰人蔡少公讌等语。少公颇学图谶，言刘秀当为天子。或曰： “是国师公刘秀乎?”光武戏曰：“何用知非仆邪?”坐者皆大笑，晨心独喜。及光武与家属避吏新野，舍晨庐，甚相亲爱。晨因谓光武曰：“王莽悖暴，盛夏斩人，此天亡之时也。往时会宛。独当应邪?”光武笑不答。
《后汉书》卷十五《邓晨传》
　　……述亦好为符命鬼神瑞应之事，妄引谶记。以为孔子作《春秋》，为赤制而断十二公，明汉至平帝十二代，历数尽也，一姓不得再受命。又引《录运法》曰：“废昌帝，立公孙。”《括地象》曰：“帝轩輳受命，公孙氏握。”《援神契》曰：“西太守，乙卯金。”谓西方太守而乙绝卯金也。五德之运，黄承赤而白继黄，金据西方为白德，而代王氏，得其正序。又自言手文有奇，及得龙兴之瑞。数移书中国，冀感动众心。帝患之，乃与述书曰：“图谶言‘公孙’，即宣帝也。代汉者当涂高，君岂高之身邪?乃复以掌文为瑞，王莽何足效乎!君非吾贼臣乱子，仓卒时人皆欲为君事耳，何足数也。君日月已逝，妻子弱小，当早为定计，可以无优。天下神器，不可力争，宜留三思。”
《后汉书》卷十三《公孙述传》
明　帝
　　永平三年 (六零)。秋，八月，戊辰，诏改太乐宫曰太予，用谶文也。
《资治通鉴》卷四十四《汉纪三十六》
　　英少时好游侠，交通宾客，晚节更喜黄老，学为浮屠斋戒祭祀。 [袁宏《汉记》：“浮屠，佛也。西域天竺国有佛道焉。佛者，汉言觉也，将以觉悟群生也。其教以修善慈心为主，不杀生，专务清静。其精者为沙门。沙门，汉言息也，盖息意去欲而归于无为。又以为人死精神不灭，随复受形，生时善恶皆有报应，故贵行善修道，以炼精神，以至无生而得为佛也。佛长丈六尺，黄金色，项中佩日月光，变化无方，无所不入，而大济群生。初，明帝梦见金人长大，项有日月光，以间群臣。或曰：“西方有神，其名曰佛。陛下所梦，得无是乎?’于是遣使天竺，问其道术而图其形像焉。”]八年，诏令天下死罪皆入缣赎。英遣郎中奉黄缣白纨三十匹诣国相曰：“托在蕃(藩)辅，过恶累积，欢喜大思，奉送缣帛，以赎愆罪。”国相以闻。诏报曰：“楚王诵黄老之微言，尚浮屠之仁祠，洁斋三月，与神为誓，何嫌何疑，当有悔吝?其还赎，以助伊蒲塞桑门之盛馔。”因以班示诸国中傅。英后遂大交通方士，作金龟玉鹤，刻文字以为符瑞。十三年，男子燕广告英与渔阳王平、颜忠等造作图书，有逆谋，事下案验。有司奏英招聚奸猾，造作图谶，擅相宫秩，置诸侯王公将军二千石，大逆不道，请诛之。帝以亲亲不忍，乃废英，徙丹阳泾县，赐沐邑五百户。遣大鸿胪持节获送，使伎人奴婢(妓士) [工技]鼓吹悉从，得乘辎耕，持兵弩，行道射猎，极意自娱。男女为侯主者，食邑如故。楚太后勿上玺绶，留住楚宫。明年，英至丹阳，自杀。
《后汉书》卷四十二《楚王英传》
　　十三年十一月，楚王英谋反，废，国除，迁于泾县，所连及死徙者数千人。
　　十四年夏四月，前楚王英自杀。
《后汉书》卷二《明帝纪》
　　永平八年 (六五)。丙子，募死罪系囚诣度辽营；有罪亡命者，令赎罪各有差。楚王英奉黄缣、白纨诣国相曰：“托在藩辅，过恶累积，欢喜大思，奉送缣帛，以赎愆罪。”国相以闻，诏报曰：“楚王诵黄、老之微言，尚浮屠之仁慈，洁斋三月，与神为誓，何嫌何疑，当有悔吝!其还赎，以助伊蒲塞、桑门之盛馔”。
　　初，帝闻西域有神，其名曰佛，因遣之天竺求其道，得其书及沙门以来。其书大抵以虚无为宗，贵慈悲不杀；以为人死，精神不灭，随复受形；生时所行善恶，皆有报应，故所贵修炼精神，以至为佛。善为宏阔胜大之言，以劝诱愚俗。精于其道者，号曰沙门。于是中国始传其术，图其形像，而王公贵人，独楚王英最先好之。
《资治通鉴》卷四十五《汉纪三十七》
　　永平十三 (七零)。楚王英与方士作金色、玉鹤，刻文字为符瑞。男子燕广告英与渔阳王平、颜忠等造作图书，有逆谋；事下案验。有司奏“英大逆不道，请诛之。”帝以亲亲不忍。
《治资通鉴》卷四十五《汉纪三十七》
　　世传明帝梦见金人，长大，项有光明，以问群臣。或曰： “西方有神，名曰佛，其形长丈六尺而黄金色。”帝于是遣使天竺问佛道法，遂于中国图画形象焉。楚王英始信其术，中国因此颇有奉其道者。后桓帝好神，数祀得图、老子，百姓稍有奉者，后遂转盛。
《后汉书》卷八十八《西域传》
　　论曰：西域风土之载，前古未闻也。 ……至于佛道神化，兴自身(印度)毒，而二汉方志莫有称焉。张骞但著地多暑湿，乘象而战，班勇虽列其奉浮屠，不杀伐，而精文善法导达之功靡所传达。余闻之后说也，……汉自楚英始盛斋戒之祀，桓帝又修华盖之饰。将微义未译，而但神明之耶?
《后汉书》卷八十八《西域传》
　　康在国不循法度，交通宾客。其后，人上书告康招来州郡奸猾渔阳颜忠、刘子产等，又多遗其缯帛，案图书，谋议不轨。事下考，有司举奏之， ……
《后汉书》卷四十二《济南安王康传》
　　辅矜严有法度，好经书，善说《京氏易》、《孝经》、《论语》传及图谶，作《五经论》，时号之曰《沛王通论》。
《后汉书》卷四十二《沛献王辅传》
　　延性骄奢而遇下严烈。永平中，有上书告延与姬兄谢弇及姊馆陶主婿驸马都尉韩光招奸猾，作图谶，祠祭祝诅。事下案验， ……
《后汉书》卷四十二《阜陵质王延传》
　　寒朗字伯奇，鲁国薛人也。 ……永平中，以谒者守侍御史，与三府椽属共考案楚(王英)狱颜忠、王平等，辞连及隧乡侯耿建、朗陵侯臧信、获泽侯邓鲤、曲成侯刘建。建等辞未尝与忠、平相见。是时显宗怒甚，吏皆惶恐，诸所连及，率一切陷入，无敢以情恕者。朗心伤其冤，试以建等物色独问忠、平， 而二人错愕不能对。朗知其诈，乃上言建等无奸，专为忠、平所诬，疑天下无辜类多如此。……帝意解，诏遣景出。后二日，事驾自幸洛阳狱录囚徒，理出千余人。
《后汉书》卷四十一《寒朗传》
　　宋均字叔庠，南阳安众人也。 ……至二十余，调补辰阳长。其俗少学者而信巫鬼，均为立学校，禁绝淫祀，人皆安之。……浚遒县有唐、后二山，民共祠之，众巫遂取百姓男女以为公妪，岁岁改易，既而不敢嫁娶，前后守令莫敢禁。均乃下书曰：“自今以后，为山娶者皆取巫家，勿扰良民。”于是遂绝。[注：以男为山公，以女为山妪，犹祭之有尸主也。
《后汉书》卷四十一《宋均传》
　　(任)隗字仲和，少好黄老，清静寡欲，所得奉(俸)秩，常以賑恤宗族，收养孤寡。显宗闻之，擢奉朝请，迁羽林左监、虎贲中朗将，又迁长水校尉。
《后汉书》卷二十一《任光传》
章帝、安帝、顺帝
　　郑均字仲虞，东平任城人也。少好黄老书。兄为县吏，颇受礼遣，均数谏止，不听。即脱身为佣，岁余，得钱帛，归以与兄。曰： “物尽可复得，为吏坐臧(赃)，终身捐弃。”兄感其言。遂为廉洁，均好义笃实，养寡嫂孤儿，恩礼敦至。
《后汉书》卷二十七《郑均传》
　　章帝章和元年 (八七)。曹褒依准旧典，杂以《五经》、《谶记》之文，撰次天子至于庶人冠、婚、吉、凶终始制度凡百五十篇，奏之。帝以众论难一，故但纳之，不复令有司平奏。
《资治通鉴》卷四十七《汉纪三十九》
　　淳于恭字孟孙，北海淳于人也。善说《老子》，清静不慕荣名。家有山田果树，人或侵盗，辄助为收采。又见偷刈禾者，恭念其愧，因伏草中，盗去乃起，里落化之。 ……(章帝)建初元年，肃宗下诏美恭素行，告郡赐帛二十匹，遣诣公车，除为议郎。引见极日，访以政事，迁侍中骑都尉，礼待甚优。其所荐名贤，无不征用。进对陈政，皆本道德，帝与之言，未尝不称善。五年，病笃，使者数存问，卒与官。
《后汉书》卷三十九《淳于恭传》
　　杨厚字仲桓，广汉新都人也。祖父春卿，善图谶学，为公孙述将。汉兵平蜀，春卿自杀。临命戒子统曰： “吾缔麦中有先祖所传秘记，为汉家用，尔其修之。”统感父遗言，服阑，辞家从犍为周循学习先法，又就同郡郑伯山受《河洛书》及天文推步之术。建初中为彭城令，一州大旱，统推阴阳消伏，县界蒙泽。太守宗湛使统为郡求雨，亦即降澍。自是朝廷灾异，多以访之。统作《家法章句》及《内谶》二卷解说。位至光禄大夫，为国三老。年九十卒。统生厚。……厚少学统业，精力思述。初，安帝永初(二)(三)年，太白入(北)斗，洛阳大水。时统为侍中，厚随在京师。朝廷以问统，统对年老耳目不明，子厚晓读图书，粗识其意。邓太后使中常侍承制问之，厚对以为“诸王子多在京师，容有非常，宜亟发遣各还本国。”太后从之，星寻灭不见。又克水退期日，皆如所言。除为中郎。太后特引见，向以图谶，厚对不合，免归。……四年，厚上言，“今夏必盛寒，当有疾疫蝗虫之害。”是岁，果六州大蝗，疫气流行。后又连上“西北二方有兵气，宜备边寇。”车驾临当西巡，感厚言而止。至阳嘉三年，西羌寇陇右。明年，鸟桓围度辽将军耿哗。元和元年，复上“京师应有水患，又当火灾，三公有免者，蛮夷当反畔。”是夏，洛阳暴水，杀千余人；至冬，承福殿灾，太尉庞参免；荆、交二州蛮夷贼杀长吏，寇都郭。又言“阳臣、近戚、妃党当受祸。”明年，来阿母与宦者褒信侯李元等遘奸废退；后二年，中常侍张逵等复坐诬罔大将军梁商专恣，悉伏诛。每有灾异，厚辄上消救之法，而阉宦专政，言不得信。时大将军梁冀威权倾朝，遣弟侍中不疑以车马、珍玩致遗于厚，欲与相见。厚不答，固称病求退。帝许之，赐车马钱帛归家。修黄老老，教授门生，上名录者三千途人。
《后汉书》卷三十上《杨厚传》
　　初，章帝时有寿光侯者，能劾百鬼群魅，令自缚见形。 ……帝闻而征之。乃试问之：“吾殿下夜半后，常有数人绛衣被发，持火相随，岂能劾之乎?”侯曰：“此小怪，易销耳。”帝伪使三人为之，侯劾三人，登时仆地无气。帝大惊曰：“非魅也，朕相试耳。”解之而苏。
《后汉书》卷八十二下《解奴辜传》
　　畅性聪惠，然少贵骄，颇不遵法度。归国后，数有恶梦，从官卞忌自言能使六丁，善占梦，畅数使卜筮。又畅乳母王礼等，因此自言能见鬼神事，遂共占气，祠祭求福。忌等谄媚，云神言王当为天子。畅心喜，与相应答。
《后汉书》卷五十《梁节王畅传》
　　(樊)准字幼陵，宏之族曾孙也。父瑞，好黄老言，清静少欲。准少励志行，修儒术，以先父产业数百万让孤兄子。
《后汉书》卷三十二《樊宏传》
　　安帝永初二年。六月，京师及郡国四十大水，大风，雨雹。秋七月戊辰，诏曰： “……间令公卿郡国举贤良方正_，远求博选，开不讳之路，冀得至谋，以鉴不逮，而所对皆循尚浮言，无卓尔异闻。其百僚及郡国吏人，有道术明习灾异阴阳之度璇玑之数者，各使指变以闻。二千石长吏明以诏书，博衍幽隐，朕将亲览，待以不次，冀获嘉谋，以承天诫。”
《后汉书》卷五《安帝纪》
　　郎顗字雅光，北海安丘人也。父宗，字仲绥，学《京氏易》，善风角，星算、六日七分，能望气占候吉凶，常卖卜自奉。安帝征之，对策为诸儒表，后拜吴令。时卒有暴风，宗占知京师当有大火，记识时日，遣人参候，果如其言。诸公闻而表上，以博士征之。宗耻以占验见知，闻征书到，夜县印绥于县庭而遁去，遂终身不仕。顗少传文业，兼明经典，隐居海畔，延致学徒常数百人。昼研精义，夜占象度，勤心锐思，朝夕无倦。州郡辟召，举有道、正方，不就。
《后汉书》卷三十下《郎顗传》
　　栾巴字叔元，魏郡内黄人也。 [好道]。顺帝世，以宦者给事掖庭，补黄门令，非其好也。性质直，学览经典，虽在中官，不与诸常侍交接。后阳气通畅，白上乞退，擢拜郎中，四迁桂阳太守。……巴使徐州还，再迁豫章太守。郡土多山川鬼怪，小人常破资产以祈祷。巴素有道术，能役鬼神，乃悉毁坏房祀，剪理奸巫，于是妖异自消。百姓始颇为惧，终皆安之。[《神仙传》曰：“时庐山庙有神，于帐中与人言语，饮酒投杯，能令官亭湖中分风，船行者举帆相逢。巴未到十数日，庙中神不复作声。郡中常患黄父鬼为百姓害，巴到，皆不知所在，郡内无复疾疫”也。]迁沛相。所在有绩，征拜尚书。[《神仙传》曰：“巴为尚书，正朝大会，巴独后到，又饮酒西南噀之。有司奏巴不敬。有诏问巴，巴顿首谢日：‘臣本县成都市失火，臣故因酒为雨以灭火。臣不敢不敬’诏即以驛书间成都，成都答言：‘正旦大失火，食时有雨，从东北来，火乃息，雨皆酒臭。’后忽一旦大风，天雾晦暝，对坐皆不相见，失巴所在。寻问之，云其日还成都，与父故别也。”]
《后汉书》卷五十七《栾巴传》
　　初，光武善谶，及显宗 (明帝)、肃宗(章帝)因祖述焉。自中兴之后，儒者争学图纬，兼复附以沃(妖)言。(顺帝阳嘉三年)衡以图纬虚妄，非圣人之法，乃上疏曰“臣闻圣人明审律历以定吉凶，重之以卜筮，杂之以九宫，经天验道，本尽于此。或观星辰逆顺，寒燠所由，或察龟策之占，巫觋之言，其所因者，非一术也。立言于前，有征于后，故智者贵焉，谓之谶书。谶书始出，盖知之者寡。自汉取秦，用兵力战，功成业遂，可谓大事，当此之时，莫或称谶。若夏侯胜、眭孟之徒，以道术立名，其所述著，无谶一言。刘向父子领校秘书，阅定九流，亦无谶录。成、哀之后，乃始闻之。《尚书》尧使鮌理洪水，九载绩用不成，鮌则殛死，禹乃嗣兴。而《春秋谶》云‘共工理水’。凡谶皆云黄帝伐蚩尤，而《诗谶》独以为‘蚩尤败，然后尧受命’。《春秋元命包》中有公输班与墨翟，事见战国’非春秋也。又言‘别有益州’。益州之置，在于汉世。其名三辅诸陵’世数可知。至于图中讫于成帝，一卷之书，互异数事，圣人之言，执无若是，殆必虚伪之徒，以要世取资。往者侍中贾逵摘谶互异三十余事，诸言谶者皆不能说。至于王莽篡位，汉世大祸，八十篇何为不戒?则知图谶成于哀乎之际也。且《河洛》、《六艺》，篇录已定，后人皮传，无所容篡。永元中，清河宋景遂以历纪推言水灾，而伪称洞视玉版。或者至于弃家业，入山林。后皆无效，而复采前世成事，以为证验。至于永建复统，则不能知。此皆欺世罔俗，以昧执(势)位，情伪较（皎）然，莫之纠禁。且律历，卦候、九宫、风角，数有征效，世莫肯学，而竞称不占之书。譬犹画工，恶图犬马而好作鬼魅，诚以实事难形，而虚伪不穷也。宜收藏图谶，一禁绝之，则朱紫无所眩，典笈无瑕玷矣。”
《后汉书》卷五十九《张衡传》
　　顺帝阳嘉元年 (一三二)。上闻北海郎顗精于阴阳之学，二年，春，正月，诏公车征顗，问以灾异。
《资治通鉴》卷五十一《汉纪四十三》
　　许曼者，汝南平舆人也。祖父峻，字季山，善卜占之术，多有显验，时人方之前世京房。自云少尝笃病，三年不愈，乃谒太山请命，行遇道士张巨君，授以方术。所着《易林》，至今行世。曼少传峻学。
《后汉书》卷八十二下《许曼传》
　　顺帝永和二年 (一三七)。冬，十月，甲申，上行幸长安。扶风田弱荐同郡法真博通内、外学，[注：东都诸儒以《七纬》为内学，《六经》为外学。]隐居不仕，宜就加衮职。帝虛心欲致之，前后四征，终不屈。
《资治通鉴》卷五十二《汉纪四十四》
