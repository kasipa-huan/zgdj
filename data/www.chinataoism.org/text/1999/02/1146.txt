丘处机与龙门洞
 
任法融
 
龙门洞是全真派创始人王重阳的一位高徒─丘处机正果成真之处，同时为龙门仙派发源之地，钟灵毓秀，凝祥聚瑞，地处秦陇陕甘接壤之际，古木参天。面对百仞峡谷，清湛涛涛；背靠千丈峭壁，耸高巍巍，藏风聚气，实为洞天福地。参玄悟道，通神达圣之仙境。因地理之优，先人道功之高，故道子仙孙，代不乏人，仙迹颇多，甘泉润物，变朽回春，显道功之妙用；石上谈玄，空中飞盖，体法力之无穷。汉娄景先生定日月之墨迹尚存，悬崖石洞瓷瓮遍布，真乃仙迹累累，无法比拟，神功重重，不可思议。丘处机在王重阳阐立三教合一的教义上，经潜修得性命双修之妙谛。故磻溪六年乃外行备，龙门七载而内功纯，功满德就，名闻时主，大彻大悟，洞观无碍。明盛衰之道，通成败之数，知治乱之势，入众妙之门，晓大化之运度。宋金元交争之时，生灵涂炭，民不聊生，当推究御人间大运者非元莫属，故北上雪山，应见元主。劝止杀而敬天爱民，一则济渡苍生，二则给元统御华夏奠定基础。由此道化日隆，德望卓著，玄风丕振。立教规戒而典型丛林，阐三乘大法，指明修径乃垂范后昆。
