曹仙姑的生平、著作再考
作者：尹志华
　　曹仙姑，北宋著名女冠。初名希蕴，后宋徽宗赐名道冲，诏加号清虚文逸大师、道真仁静先生。自从陈撄宁先生于20世纪30年代作《(灵源大道歌)白话注解》以来，曹仙姑之名开始广为道教研究者和气功爱好者所知。然曹仙姑之生平事迹，陈先生及时贤均未加深考。笔者于前几年曾发现一些有关曹仙姑的文献，乃撰成《曹仙姑的生平、著作考》一文，发表于《中国道教》2002年第4期。在该文中，笔者据明代李濂《汴京勼异记》卷二“曹仙姑”条勾勒了曹仙姑生平的轮廓，又据明《正统道藏》中董谨醇所编《群仙要语纂集》卷下所载《文逸曹仙姑大道歌》，解决了有关《大道歌》作者的争论，并稽考了曹仙姑的《老子注》、《阴符经注》和《西升经注》。最近，笔者又发现了一些有关曹仙姑的文献，谨对曹仙姑的生平、著作情况再作一些补充。 　　明代李濂《汴京遗迹志》卷十一《祠庙庵院》收有北宋朝散郎、试秘书少监兼编修六典郑昂所撰《希元观妙先生祠堂记》。希元观妙先生即曹仙姑去世后的封号。李濂《汴京勼异记》卷二“曹仙姑”条亦据郑昂《希元观妙先生祠堂记》，然删略甚多，远不如《汴京遗迹志》所载详细。下面全录《汴京遗迹志》所载《希元观妙先生祠堂记》： 　　“先生姓曹氏，讳道冲，字冲之，全赵宁晋(今河北宁晋县)人，赠中书令尚书令保贵之来孙，襄悼魏国公利用之族孙也。父宗喆，故承务郎、钦州灵山县主簿，母石氏，五代晋之后。初，魏国公章圣时和戎有大勋，赐都城普惠坊第，因以居汴。奕世忠义，冠剑蝉联，同爨者十余世，诏旌其门。先生自扶坐能言，便解文字；五岁，赋诗属文；十五岁，古今载籍所记，博极无遗，一经目，终身不忘。家人患其弄翰墨，即登屋赋咏，书遍万瓦。诸教洞彻，咸得其要妙。尝谓处世居家，均在樊笼，不愿嫁适，脱身遁去。二十一岁，隐于少室山玉华峰，栖神导气者凡十余年。唯恐一物累己，衣粮不赍，人自供给，若有神助。时二亲在堂，弟妹满前，弗恤也。家人踪迹之，则宛转潜避。齐人张公谏议知其异，度为女冠。因遥诣青州远游观张几真为师。欲受篆无资，乃足历四方，货文于市，以寓乎所谓道者(此句应依《汴京勼异记》作“以冀遇得道者”——引者注)。既而受篆于阁皂山，于是四方始知先生之名矣。然天资萧散，放旷物外，不就绳检，故毁誉几半天下，而先生终无喜愠。时或谐谑，形于词章，微著其意而已。晚入京师，大隐于阊阖门之咸宁坊，衣足蔽体，食仅充腹，荫容膝之地，混然与猫犬同迹。其鼠壤余蔬，不可向迩，意欲杜绝势利焉。至贫困者有所告，则丐以诗，使货鬻度日。都人供馈者，肩踵相摩，多所不纳，有不能却，寻以施予。不茹荤血，但日市以食猫犬。或问其故，曰：‘无他，救其欲杀者而已。’或谤其肉食者，即取以对食，日：‘于道何害?但不欲耳。’谤者惭焉。岁时都人游赏，则放傲先至，讽咏以归。或嘉节良辰，反杜门不出。皆所不可晓也。上方以道在宥天下，异人并出，始以徐神翁言，得先生于辇毂之下，召对无时，仍给金牌二，听赴行在与诸池苑，无得禁止。其延见异数，莫与伦比。上尝曰：‘此真仙也，文华乃其余事。’诏加清虚文逸大师。先生初名希蕴，至是始赐今名，又加道真仁靖先生。复为起第，乃沥恳牢辞，不得已，仅受数楹为楼，以奉三清，晨夕焚修，用祝君寿。诏复名其室为宝篆堂，又为营保庆泰宁宫于其侧，将落成，而先生尸解矣。上为之恻然。葬于国郊开封县新里乡，使观察贾公护其事，仍给御府钱，斋七作黄篆醮，以为资荐，赠号希元观妙先生，以诰付其第。诏复建宫于顺天门瑶华宫中之左方，使弟子张居淡以奉其祠。居淡清修人也，慕道甚坚，早辞家，师事先生凡二十年，始终如一。逮先生之化，见其畴昔与先生厚者则泣涕沾襟，惟恐师后事之不周，因请起祠于今宫吴天玉皇上帝清都高邈殿之后，质不至陋，华不至侈，户牖取具，务欲垂久。居淡谓先生初阙铭志，为终身恨。仆告以古今名师大士，道行天下，名流后世，讵可泯邪!区区铭勒，端无重轻。了不以仆言为然，复泣以告。仆久与先生游，且实里人，义不得辞，因为叙其略。先生名播四海久矣，初还都邑，寓籍于延宁宫，而身未尝住，及保庆泰宁宫成，迁延不入，终以化去。则仆前所谓先生自言‘以处世居家均在樊笼’者，意谓是也。诰命谓凝情冲和，混迹民伍，盖尽之矣。自遭际，未尝以纤毫私辄冒上听，故恩眷益隆。若叙其平生所为，则歌辞备矣，知者得之无复缕。至若声律、书画、历数、方技，他人尽智力而能之者，先生皆优为之。其尤长者文词也，初若不经思虑，人方见其含伏纸，转眸之间，掀雷抉电，而珠玉已粲然矣。人所需索，无不如意。于阛阉宴席岑寂幽隐之地，咸无所择，以一物为题，有至百篇者。其警策语，尤出入意表，依随声韵，立笔赓和，愈见其工。案无文籍，所用事实，备无遗缪。上至三坟五典、八索九丘、诸子百家之书，下至里巷俳谐、方言、时谣，无不穷贯。彼世人徒见先生嘲谑之语，而不识先生典丽之文，徒见先生典丽之文，而不知先生要妙之道，吁，可怪也。如《老》《庄》与《黄庭》《西升》《清净经》，注解性命之说，则得之者几希。盖其平生所为文，意之所至，目之所睹，凡天地范围之间，无不模写，而世或能道之。至于微妙希夷之语，修身尽性之说，其和者盖寡焉。矧其起居动静之间，笔端风生，著述万数，浩浩如江河，沛然莫之能御。顷有诏尽索其箧中所有，阁于玉清和阳宫转轮之藏室，既化之日，益令收掇其残稿，自是落人间者无几矣。噫!先生之遇圣主，可谓时矣，余何恤哉。尝谓士子，于道未得秋毫之一，涸思干虑于章句之末，幸有司一得以取终身之富贵，自谓天下莫己若，安知先生之所谓浩浩如江河、沛然莫之能御者邪!或问先生之道，仆尝见其蓬头垢面，衣结履穿，而声韵清畅，眸子莹澈，夷然自得，宛若童稚，且尽天下无穷之能事，而甘举世不堪之寂寞，先生处世之迹概可知矣。若先生之道，仆又安足以知之，姑叙其文词之能而己矣。夫聪明辩知固足以害道，而道之至则非聪明辩知之所能害也。今有人未尝与文墨亲，一有所悟，则吐言为辞，咸契至理，何则?道本无为，而无所不通，聪明辩知者乃道之用而已。逮其源流深远，词藻华丽，则又非一世之习也。考诸古今，能文之士，白首而穷一经，十年而工一赋者，比比如也。其至倚马七步之敏，固已无几。虽然，此特穷篇短翰尔，若先生之落笔万言，声律无误，小大不拘，真解鲜俪也。抑闻之昔人以太白为谪仙，则文词之豪，非神仙似不能为。白玉楼成，必待长吉之文，则神仙之于文，亦云难矣。仆是以乐为之书。先生享年七十有七，生于宝元三年(1040年)二月二十七日，化于政和五年(1115年)七月二十一日，葬以其年十月十五日。其化也，道院产玉芝一本五茎。既葬之日，天气晴霁，其祖茔魏国公碑泉润交下如泪落状。众谓天寒露润，徐视他茔，皆所无有，始大惊叹。呜呼!先生间气所钟，其异事难以毛举云。政和丁酉(公元1117年)冬十月十有七日。”① 　　此《记》载曹仙姑的生卒年月、籍贯、事迹甚详。据李濂云，此《记》刻于石碑上，至明代尚存。明洪武三十二年(1399年)，黄河人开封城，曹仙姑祠堂被淹，乃将碑移置延庆观内。②今延庆观仍在，不知该碑是否尚存。如存，可谓珍贵文物。 　　曹仙姑一生所作诗词甚多。同时代人苏轼曾评其诗曰：“近世有妇人曹希蕴者，颇能诗，虽格韵不高，然时有巧语。尝作《墨竹》诗云：‘记得小轩岑寂夜，月移疏影上东墙。’此语最工。”③ 　　曹仙姑的诗词，基本上都被收入宫廷中贮存。北宋亡后，宫廷遭劫掠，其诗下落不明，估计已毁于兵火。《宋史·艺文志》著录《曹希蕴歌诗后集》二卷，今已不存。陈撄宁先生曾从《古今图书集成·神异典·女冠部》所引《罗浮山志》中发现曹仙姑赠道士邹葆光长诗一首。笔者现又从《宋诗纪事》、《全宋诗》、《全宋词》中检得曹仙姑诗词数首，谨录于下。 　　新月 　　禁鼓初闻第一敲，乍看新月出林梢。谁家宝镜新磨出，匣小参差盖不交。(注云：《桐江诗话》：女郎曹希蕴，货诗都下。有人以敲梢交为韵，索赋《新月》诗，曹赋云云。)④ 　　卷九十 　　曹道冲，注云“道冲，南岳羽流。”按：编者不知曹道冲即曹希蕴、曹仙姑，故分录。 　　题谢先生白云庵 　　桃源洞口武陵人，跳出红尘二十春。但喜白云深有趣，不知青眼近来亲。丹砂已向坤炉伏，玉汞先从坎鼎烹。活计一张焦尾外，碧坛三尺礼星辰。(注云：《南岳总胜集》)⑤ 　　卷九十四 　　曹仙姑 　　题梅坛 　　汉代梅君此炼丹，古坛翠驳鲜花斑。目穷鸟道青天远，榻转松荫白日闲。烟隔楼台分象外，风吹钟磬落人间。不知乘诏冲升后，几度飞鸾到旧山?(注云：《梅仙事实》)⑥ 　　傅璇琮辑《全宋诗》卷三八二载曹希蕴《赠乾明寺绣尼集句》和《新月》诗⑦，已见厉鄂《宋诗纪事》，不复录。 　　唐圭章辑《全宋词》 　　曹希蕴 　　西江月·灯花 　　零落不因春雨，吹嘘何假东风。纱窗一点自然红。费尽工夫怎种。 　　有艳难寻腻粉，五香不惑游蜂。更阑人静画堂中。相伴玉人春梦。(《花草粹编》卷四，案此首原题曹仙姑作。) 　　注： 　　 　　 　　①[明]李濂《汴京遗迹志》第183—184页，中华书局1999年版。 　　②[明]李濂《汴京遗迹志》第183页，中华书局1999年版。 　　③[宋]苏轼《书曹希蕴诗》，载《苏轼文集》第2130页，中华书局1986年版。 　　④[清]厉鹗辑撰《宋诗纪事》第2089页，上海古籍出版社1983年版。 　　⑤[清]厉鹗辑撰《宋诗纪事》第2137页，上海古籍出版社1983年版。 　　⑥[清]厉鹗辑撰《宋诗纪事》第2273页，上海古籍出版社1983年版。 　　⑦傅璇琮辑《全宋诗》第4722页，北京大学出版社1991年版。(作者单位：北京联合大学民族与宗教研究所)
