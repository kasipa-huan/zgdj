石瓮山行
作者：董尚祥
　　丙戌年三月三日，与天荣拜谒紫虚元君宫①，探访阳洛石瓮山②。搜奇猎异，感慨万端，歌以记之。 　　 　　 三月三日桃花开，千车万人朝圣来。 　　 紫虚宫前歌舞欢，钟鼓社火动尘埃。 　　 我独欣慕桃花源，再拜元君阳洛山。 　　 阳洛山水有深意，引领春风趋西南。 　　 西南山岫云中隐，入云群山气象凛。 　　 峰势嵯峨多奇幻，幻出神戈又剑刃。 　　 对影山上诵黄庭，天马拉车二郎峰。 　　 虎坐狮蹲龟转磨，云霭亦变瞬息中。 　　 石径穿林牵袖衣，幽谷深涧潺湲溪。 　　 壑底乱石荆棘道，峭壁苍崖百草奇。 　　 白云一片乱峰生，浓浓淡淡似画屏。 　　 山风吹散鬓头发，难识太行真面容。 　　 蹒跚踟蹰入深山，情趣常在须臾间！ 　　 崎岖山谷坎坷路，何如天下世路难？ 　　 云气蒸腾恍如梦，梦中化出一巨瓮。 　　 瓮大若天纳四海，四海翻腾云水竞。 　　 壁高百仞百仞厉，百仞石壁朝天睨。 　　 天含瓮口天觉小，瓮里可盛天与地。 　　 白石丹岩壁崖围，崖壁幽壑藏芳菲。 　　 洞中老君久坐古，壁上新草已葳蕤。 　　 崔嵬巉岩雷雨崩，窈窕秀枝应运生。 　　 茀茀嫩绿虽得地，巍巍孤高多烈风。 　　 我亦因之梦南柯，梦里琼桃佩紫萝。 　　 八桂九枝金铃秀，垂绿扬葩舞婆娑。 　　 缠烟绕雾古藤树，百木染绿天涯路。 　　 秋气胜今阳洛春，碧天飞垂百丈布。 　　 九天倒河倾泻斜，飞瀑绽开九千花。 　　花满山谷遍悬崖，钟乳石挂蟠园瓜。 　　蟠园花草天下奇，石瓮木秀更萋迷。 　　盘旋支离葡萄架，牵衣曳袖拂眉低。 　　吐雾喷云苍茫境，欲上瓮顶无路径。 　　森然撼魄心悸动，白云飘飘拂一梦。 　　攀援丛树满山找，俯仰高低采仙草。 　　仙草仙草黑芽芽，稿本元君食中宝。③ 　　酒海肉林何足爱，野木深山成异彩。 　　细品阳洛一把蒿，强过高楼百桌菜。 　　远鼓沉沉猿啼喧，近山青青泉吐烟。 　　芳草萋萋野花闹，新芽累累古道寒。 　　无名野花向我开，花香直冲隐元台。 　　隐元台上仙风起，仿佛元君驾辇来。 　　百鸟啼鸣百草舞，百遍钟声百通鼓。 　　夕阳西斜石瓮暮，鼓乐迎我回归路。 　　回望岚霭隐峰恋，陶然一梦不忍还。 　　云霞万里风长在，涧水涓涓石漫漫。 　　 　　注： 　　①紫虚元君，晋代道教上清派始祖魏华存的封号。紫虚元君宫在河南省沁阳市西北太行山支脉阳洛山东仙神口，也称二仙庙、静应庙。 　　②石瓮山，位于道教名山阳洛山中，亦称西石瓮。山势嵯峨，奇峰异岫。对影峰、二郎峰、天马峰、坐虎峰、狮蹲峰、龟驮峰等皆山中名峰。 　　③黑芽芽、稿本，阳洛山中野草名，可食，传说紫虚元君山中修道时食物，亦灾荒年饥民之救命草。 　　
