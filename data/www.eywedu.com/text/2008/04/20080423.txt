烟霞吟咏
作者：寂寥山夫
　　 　　世外游 　　勿涉尘规绊，超然世外游。 　　参明生死理，忘尽古今愁。 　　剑洒风云路，琴操海岳楼。 　　心神无滞碍，何处不仙洲？ 　　 　　老庄遗风 　　淡远荣华景，林泉气象深。 　　苍松恋峻谷，野鹤慕闲云。 　　世外无为路，山中自在门。 　　遥居名利外，参悟老庄心。 　　 　　隐境 　　远弃尘缘寻道缘，情怀独恋水云边。 　　羞为幻海风光客，乐隐空山蓬荜园。 　　遣虑凝神穷性理，调息烹药炼丹丸。 　　忽闻紫府天雷动，从此逍遥别九泉。 　　 　　酬 志 　　跳出名利悟真玄，方外寻根碧落间。 　　脚下清风缘古道，心中冷月照寒泉。 　　参明造化阴阳理，踏破轮回生死关。 　　从此超脱尘世累，惟求觐谒大罗天。 　　
