韵诵道德经
作者：陈明高
　　 　　体道章：道可道 　　 　　何为道者能成立，阴阳未判始无极。虚无之为本体，宇宙起源信无疑。天地本始万物根，造化枢机由此生。有物混成先天地，无所不在满乾坤。无形无情又无名，至虚至实且至灵。万物之始天地母，不生不灭永恒存。何为可道非常道，有形有名万物造。混沌初开阴阳判，清浊乾坤从此肇。天布三景日月星，风雨阴晴气象新。八卦九州地舆奠，飞潜动植山水分。 　　如此万物非永恒，有生有灭毁与成。所以称其为可道，谓非常道亦是名。何为无欲观其妙，先天本性无上道。至虚至寂常无欲，杳冥洞观造化奥。徼属有欲后天存，虚无发动有性情。六根三毒尘习染，心智思虚无休停。一?同出而异名，混元无极赖生成。生为妙兮成为徼，心物两者归根存。至深至远初玄论，更深一层重玄云。真空妙气玄中玄，是故称之众妙门。 　　
